এই মডিউলে যা যা দেখানো হয়েছে, তার উপর ভিত্তি করে আপনাদের জন্যে চলে এলো দ্বিতীয় এসাইনমেন্ট । এই এসাইনমেন্ট এর জন্য আমরা HTML এবং Tailwind CSS ব্যবহার করে একটি template তৈরি করে দিয়েছি। আপনাদের কাজ হবে এই template ব্যবহার করে এসাইনমেন্ট করা। এই এসাইনমেন্ট এ আপনি নিজের ইচ্ছা মত ডিজাইন বা টেমপ্লেট পরিবর্তন করতে পারবেন না ।  আপনাকে এই মডিউলে যা যা শেখানো হয়েছে, শুধু মাত্র সেগুলো ব্যবহার করেই Vite & React দিয়ে প্রোজেক্টটি করতে হবে । অন্যথায় আপনার মার্ক এর উপর প্রভাব পরতে পারে ।

## এসাইনমেন্ট এ আপনাকে যা যা করতে হবেঃ

✓ বাম পাশের "Expense Tracker" ফর্ম ফিল-আপ করে সাবমিট করলে, Expense অথবা Income এর উপরে ভিত্তি করে ডানপাশের লিস্ট ভিউ এবং ব্যালেন্স সামারি আপডেট হবে ।

✓ "Expense Tracker" ফর্ম এ ইউজার, Expense অথবা Income ট্যাব ভিউতে ক্লিক করে সিলেক্ট করতে পারবে তার ট্রান্সেকশন এর টাইপ, যেটি সিলেক্ট করবে সেটিতে 'active' ক্লাস থাকবে

✓ Expense অথবা Income এর উপর ভিত্তি করে Category তে থাকা ক্যাটেগরি লিস্ট আপডেট হবে ।
যদি Income সিলেক্ট করা থাকে তবে ক্যাটেগরি লিস্ট এ থাকবে - Salary, Outsourcing, Bond, Dividend ।
আর যদি Expense সিলেক্ট করা থাকে তাহলে Education, Food, Health, Bill, Insurance, Tax, Transport, Telephone থাকবে ।

✓ ব্যালেন্স সামারিতে Balance, Total Income, Total Expense আপডেট হতে থাকবে। অর্থাৎ যখনই কোনো নতুন ট্রান্সেকশন তৈরি হবে, তখনি  Balance, Total Income, Total Expense আপডেট হবে । Total Income থেকে Total Expense বাদ দিলে যা হয়, তাই Balance এর ভ্যালু হবে।

✓ Balance যদি কোনো কারণে নেগেটিভ এ চলে যায়, সেক্ষেত্রে লিখার রঙ লাল রঙ দিয়ে দেখাবে ।

✓ Expense এবং Income লিস্ট দুটিই Sort করা যাবে । সর্টিং হবে এমাউন্ট এর ভিত্তি তে ।

✓ Expense এবং Income দুটিই Filter করা যাবে । ফিল্টার হবে ক্যাটেগরি এর ভিত্তি তে । তবে খেয়াল রাখতে হবে "Expense Tracker" ফর্মের যেই Category গুলো রয়েছে, সেগুলোই যেন এখানেও রেন্ডার হয় । এবং ইনকাম লিস্টের ফিল্টার অপশনে যেন শুধু ইনকাম ক্যাটেগরি এবং এক্সপেন্স লিস্টের ফিল্টার অপশনে যেন শুধু এক্সপেন্স ক্যাটেগরি অপশন গুলোই থাকে । যদি কোনো ক্যাটেগরি সিলেক্ট করে দেয়া না থাকে, তবে সব গুলো দেখাবে ।

✓ যেকোনো ট্রান্সেকশন "Edit" করার ফিচার দিতে হবে। অর্থাৎ ট্রান্সেকশন এর Amount এ Mouse Hover করলে সেখানে এডিট মেনু দেখাবে, "Edit" মেনুতে ক্লিক করলে, এই ট্রান্সেকশন এর সব ডেটা "Expense Tracker" ফর্মে চলে যাবে । এবং সেখান থেকে আপডেট করা যাবে ।

✓ "Edit" মতই ট্রান্সেকশন এর Amount এ Mouse Hover করলে সেখানে "Delete" মেনু দেখাবে। সেটিতে ক্লিক করলে, ট্রান্সেকশন টি ডিলেট হয়ে যাবে ।

✓ ট্রান্সেকশন Edit বা Delete করলে, ব্যালেন্স সামারি এর ব্যালেন্স গুলো যথাযত আপডেট হয়ে যাবে ।

## কিভাবে সাবমিট করবেন:

সবচেয়ে সহজে বুঝার জন্য [এই ভিডিওটি](https://learnwithsumit.com/rnext/courses/rnext/how-to-submit-assignments-in-reactive-accelerator-course) দেখে ফেলুন।

এসাইনমেন্টে আপনাকে মাত্র দুইটা জিনিস সাবমিট করতে হবে।

1. **GitHub private repository link:** অবশ্যই সঠিক গিটহাব রিপোজিটরি লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা।
2. **Live site link:** নেটলিফাইতে বা ভার্সেলে সাইট হোস্ট করে সাইটের লাইভ লিংক দিতে হবে। ভুলে অন্য কোনো লিংক দিলে আপনি এসাইনমেন্টের মার্ক পাবেন না তাই সাবমিট করার আগে নিউ ট্যাবে লিংক ওপেন করে চেক করে নিবেন সঠিক লিংক জমা দিচ্ছেন কিনা। নেটলিফাইতে বা ভার্সেলে কি ভাবে হোস্ট করতে হয় তা আপনি না জানলে [এইখানে ক্লিক](https://learnwithsumit.com/rnext/courses/rnext/how-to-deploy-your-project-to-vercel-free) করে দেখে নিতে পারেন।

**সাবমিট একবারই করতে পারবেন তাই ভালো করে দেখে সাবমিট করবেন।**

## GitHub private repository কিভাবে তৈরি করবেন:

Github Private repositoty তৈরি করতে [এইখানে ক্লিক করুন](https://classroom.github.com/a/rZrK8yB1) অথবা ব্রাউজারে এই লিংকে **https://classroom.github.com/a/rZrK8yB1** ভিজিট করুন। লিংকে যাওয়ার পরে **Accept this assignment** এ ক্লিক করুন। সর্বোচ্চ ১ মিনিট পরে পেইজটি রিলোড দিলে আপনি আপনার রিপোজেটরি লিংক পেয়ে যাবেন। মনে রাখবেন, আপনাকে এই লিংকটি আমাদের প্লাটফর্মে সাবমিট করতে হবে। না বুঝলে উপরে বলা ভিডিও টিউটোরিয়ালটি দেখে নিন।

## Assignment এর জন্য প্রয়োজনীয় template HTML:

প্রতিটি assignment এর সাথে প্রয়োজনীয় HTML template আমরা দিয়ে দিয়েছি যেন আপনাকে HTML template নিয়ে সময় নষ্ট না করতে হয়। কোর্সের GitHub repository এর সংশ্লিষ্ট ব্রাঞ্চে গেলেই আপনারা 'dist' folder এর ভিতর HTML template পাবেন। না বুঝলে [এইখানে ক্লিক](https://learnwithsumit.com/rnext/courses/rnext/how-to-submit-assignments-in-reactive-accelerator-course) করে টিউটোরিয়াল দেখে নিতে পারেন।

## এসাইনমেন্ট মার্কস পলিসি:

আপনি নির্ধারিত সময়ে এসাইনমেন্ট জমা দিলে এবং সব কিছু সঠিকভাবে করলে সম্পূর্ণ মার্ক পাবেন। এর পরে জমা দিলে আপনার মার্ক নিচের নিয়মে কাটা যাবে -

1. ডেডলাইনের পরে এক ঘণ্টার মধ্যে জমা দিলে 10% মার্ক কাটা যাবে।
2. ডেডলাইনের পরে এক ঘণ্টার বেশি কিন্তু 24 ঘণ্টার মধ্যে জমা দিলে 30% মার্ক কাটা যাবে।
3. ডেডলাইনের পরে 24 ঘণ্টার বেশি পরে জমা দিলে 50% মার্ক কাটা যাবে।
4. কোর্স ডিউরেশনের পরে আমরা এসাইনমেন্ট গ্রহণ করবো না।

অবশ্যই কোর্স চলাকালিন সময়ে এসাইনমেন্ট জমা দিতে হবে। কোর্সের ডিউরেশন শেষ হয়ে গেলে তার পরে আপনি এসাইনমেন্টে জমা দিলে এসাইনমেন্টের মার্ক পাবেন না।

## সাবমিট করার পর কোড পরিবর্তন:

আপনি ভেবে নিতে পারেন আপনি ওয়েবসাইটে সঠিক সময়ে এসাইনমেন্ট সাবমিট করে নীরবে পরে গিটহাবে কোড পুশ করতে থাকবেন! আপনার গিটহাবের সর্বশেষ কমিট দেখলেই আমরা বুঝতে পারবো আপনি কখন কোড আপডেট করেছেন। সে অনুযায়ী আমরা আপনার মার্ক কেটে নিবো। তাই এসাইনমেন্ট এর সময় পার হবার পরে আমরা আশা করবো আপনি চালাকি করে আর কোড পুশ করবেন না আপনার রিপোজিটরিতে। এটা করলে আপনার সম্পূর্ণ মার্ক কাটা যেতে পারে।

## এসাইনমেন্ট মার্কস কবে পাবেন:

আমরা সর্বোচ্চ ১৫ কার্যদিবসের ভিতরে এসাইনমেন্টের মার্ক দিয়ে দেওয়ার চেষ্টা করবো। ক্ষেত্র বিশেষে একটু দেরি হতে পারে কারো কারো মার্ক পেতে।
